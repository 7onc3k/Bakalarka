# Doporučení pro tvorbu závěrečných prací na FIS (snapshot)

Zdroj (FIS intranet / SharePoint odkazovaný ze stránky „Náležitosti bakalářské práce“):
- Stránka s odkazy: `https://vse.sharepoint.com/sites/intranet-studenti-FIS/SitePages/N%C3%A1le%C5%BEitosti-bakal%C3%A1%C5%99sk%C3%A9-pr%C3%A1ce.aspx`
- Přímý odkaz na PDF (může vyžadovat přihlášení): `https://vse.sharepoint.com/:b:/s/intranet-studenti-FIS/EYILumt5UR1Fv0VV4kuvihAB8xc3Wze5TT91uYmTgFkIzw?e=RAmMsK`

Originál v repozitáři:
- PDF: `handoffs/assets/fis/downloads/Doporučení pro tvorbu závěrečných prací na FIS.pdf`

Poznámka: Níže je textový převod PDF do Markdown pro rychlé vyhledávání a audit.

Následující doporučení pro tvorbu závěrečných prací (dále jen „doporučení“) jsou určena
k hodnocení obhajitelnosti závěrečné práce. Jsou určena pro všechny typy závěrečných prací na
všech bakalářských a magisterských studijních programech. Nenahrazují posudky k závěrečné
práci. Pokud komise považuje závěrečnou práci za neobhajitelnou, měla by argumentovat
nesplněním některé položky z těchto doporučení.

Odvedená práce

   •    Student provedl odbornou práci v oblasti studijního programu, který studuje (včetně
        interdisciplinárních oblastí).
    • Závěrečná práce prokazuje studentovu orientaci ve zvolené oblasti a jeho schopnost v
        této oblasti definovat a splnit zvolený cíl.
    • Je zřejmé, že student odvedl odbornou práci o pracnosti v rozsahu měsíců.
Cíle a kontext
   •  V textu závěrečné práce jsou popsána východiska – odborný kontext, ze kterého student
      vychází – situace v odborném poznání nebo situace v konkrétním aplikačním případě.
   • Východiska obsahují jen poznatky, které mají vliv na výsledky závěrečné práce.
   • V textu závěrečné práce je zřetelně popsán cíl, kterého má závěrečná práce dosáhnout;
      pokud je cílem řešení problému, je tento problém dostatečně vymezen.
   • Je argumentována smysluplnost cílů ve vztahu k východiskům.
   • V textu je argumentována specifičnost hlavního cíle – nejde o generický, mnohokrát
      zcela stejně řešený problém.
   • Formulace cíle se vztahuje k nějakému odbornému problému, nikoli k textu závěrečné
      práce samotné, ke čtenáři ani k autorovi. Tedy cíl není formulován jako „napsat text“,
      „sdělit čtenáři“, „popsat problematiku“, „vysvětlit“, „seznámit se s literaturou z oblasti”
      apod.
   • Text závěrečné práce je odborný, nikoli populárně naučný. Řeší odborný (praktický nebo
      teoretický) problém.
Metodika
   •  Text závěrečné práce popisuje postup, podle kterého student pracoval, a to odděleně od
      výsledků.
   • Postup je popsán v krocích, ze kterých lze odhadnout jejich pracnost.
   • Postup uvádí veškerou práci, kterou student provedl. Pokud jsou v postupu uvedeny
      kroky, které student neprovedl, jsou tak zřetelně označeny (a je uveden důvod).
   • Postup je popsán tak, že pokud by podle něj postupoval někdo jiný, došel by
      k obdobným výsledkům jako student.
   • Postup je popsán konkrétně, nikoli jen pomocí obecných názvů myšlenkových postupů
      typu analýza, dedukce, syntéza apod.
   • Pokud je použit postup podle zavedených a v literatuře popsaných metod, není nutné
      vysvětlovat detailně jejich fungování. Student by měl ale zdůvodnit svou volbu použitých
      metod, případně popsat odchylky skutečného postupu oproti zavedeným metodám.
Výsledky
   •   Výsledky prokazují, že student provedl odbornou práci v oblasti studijního programu,
       který studuje (včetně interdisciplinárních oblastí).
   •   Z formulace textu závěrečné práce je zřejmé, co je původním výsledkem studenta, co
       faktem přebíraným ze zdrojů a co spekulací, resp. diskusí výsledků.
   •     Text popisuje a interpretuje výsledky v souladu s postupem.
   •     V textu jsou popsány dílčí výsledky jako výstupy jednotlivých kroků. Méně důležité
         výsledky jsou uvedeny v přílohách, takže text zůstává přehledný.
   •     Je doloženo provedení jednotlivých kroků (např. výpočty, popisná statistika, záznamy
         z rozhovorů, programový kód, deník výzkumníka apod.), např. nahráním příloh do InSIS.
   •     Text závěrečné práce popisuje odborné výsledky v logicky navazujícím argumentačním
         toku.
Závěry
   •   Závěry hodnotí míru naplnění cíle.
   •   Závěry argumentují, jak výsledky přispěly k vyřešení problému.
   •   Závěry popisují, jaký je možný vliv výsledků na kontext (situaci v odborném prostředí
       nebo v konkrétním aplikačním případě), např. možné další pokračování práce.
    • Závěry zmiňují možná omezení dosažených výsledků.
Originalita
   •     Veškeré převzaté, přeložené nebo parafrázované texty jsou řádně označeny a citovány
         v souladu s citační normou APA 7 (doporučujeme využívat citační nástroj Zotero).
   •     V případě použití nástrojů pro automatické generování textů je toto použití v souladu s
         pravidly a metodickými doporučeními na VŠE.
   •     Text závěrečné práce cituje a parafrázuje pouze zdroje, které byly použity pro řešení
         problému, nebo vymezení kontextu.
   •     Text závěrečné práce zbytečně nerekapituluje zřejmé teoretické poznatky (např. ze
         základních kurzů studijního programu).
   •     Pokud student ve výjimečných případech nepracoval zcela sám, jsou u jednotlivých
         kroků postupu nebo formou tabulky v příloze uvedeni spolupracovníci (firemní,
         akademičtí) a podíl studenta na jejich provedení.
Forma
   •  Text závěrečné práce je psán jako ucelený souvislý strukturovaný text, jako odstavce
      členěné do kapitol, ve struktuře vhodné pro řešený problém.
   • Stránky, tabulky, obrázky, přílohy (apod.) jsou číslovány.
   • V závěrečné práci se nevyskytují tabulky, obrázky, přílohy, programový kód (apod.), které
      nejsou odkazovány ze souvislého textu.
   • Forma závěrečné práce je v souladu s doporučeními zpřístupněnými na intranetu pro
      studenty FIS.
   • Závěrečná práce může mít formu vědeckého článku. V takovém případě může být
      doplněna vysvětlujícím úvodem (např. popis časopisu, průběh recenzního řízení,
      spoluautorství vedoucího závěrečné práce apod.).
Doplňující nároky pro diplomovou práci
   •   Diplomová práce významně prohlubuje oblast poznání v daném tématu.
   •   V diplomové práci je jasně specifikován vlastní přínos autora, který je v souladu s cíli
       práce.
   • Je nutné provést validaci výsledků diplomové práce (např. srovnání dosažených
       výsledků s literaturou, matematický důkaz, strukturované rozhovory se zájmovými
       skupinami, exaktní testování/měření výsledků apod.).
Specifika týmových závěrečných prací
   •     Skutečnost, že bude závěrečná práce realizována v týmu, musí být uvedena v Zadání
         závěrečné práce uloženém v InSISu, a tedy schválena vedoucím práce a garantem
         studijního programu (specializace).
•   Každý student z týmu odevzdává individuální závěrečnou práci, která je individuálně
    posuzována, individuálně obhajována a hodnocena. Každý student je odpovědný za celý
    text závěrečné práce.
•   Pouze malá část závěrečné práce může být ve vedoucím závěrečné práce schválených
    případech společná. Více než 70 % závěrečné práce je individuální.
•   V týmu vytvářené artefakty by měly být publikovány například v Git nebo na wiki projektu
    a autoři závěrečných prací na ně odkazují.
•   Každá v týmu realizovaná závěrečná práce obsahuje přílohu s názvem Podíl členů týmu
    na výsledku.
