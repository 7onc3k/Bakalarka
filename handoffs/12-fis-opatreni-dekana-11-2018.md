# Opatření
# děkana Fakulty informatiky a statistiky
# č. 11/2018
# k plnění studijních povinností

Toto opatření upravuje v souladu se Studijním a zkušebním řádem Vysoké školy ekonomické v Praze
(dále „SZŘ“) některé podmínky plnění studijních povinností studentů zapsaných v bakalářských a
magisterských studijních programech uskutečňovaných Fakultou informatiky a statistiky (dále též
„fakulta“).

                                              Část první

                                       POTVRZENÍ A ŽÁDOSTI

                                                 Čl. 1

                                              Potvrzení

Studentům fakulty jsou studijním oddělením potvrzovány pouze následující dokumenty týkající se
studia:

    • potvrzení v českém, slovenském či anglickém jazyce vytištěné z Informačního systému VŠE
      (dále „InSIS“),
    • potvrzení pro firmy a úřady.

                                                 Čl. 2

                                          Podávání žádostí

  1.   Studenti fakulty podávají všechny žádosti na studijní oddělení fakulty prostřednictvím
       Kontaktního centra v InSIS. Tímto způsobem studenti žádají též o omluvení studijní povinnosti
       (čl. 11 SZŘ).
  2.   V předmětu žádosti student uvede jméno své studijní referentky (v závorce) a dále stručný
       obsah žádosti.
  3.   Text žádosti obsahuje vlastní žádost včetně zdůvodnění. Dle potřeby student přiloží přílohy
       v digitální podobě.

                                             Část druhá

                        PODMÍNKY PRO UZNÁNÍ STUDIJNÍCH POVINNOSTÍ

                                                 Čl. 3

  1.   O uznání studijních povinností student žádá děkana fakulty způsobem uvedeným v čl. 2.
  2.   Studentovi mohou být uznané studijní povinnosti klasifikované dle čl. 10 odst. 2 písm. a) nebo
       b) nebo dle odst. 5 písm. a) SZŘ, pokud se nejedná o již dříve uznané studijní povinnosti a pokud
          ke dni podání žádosti uplynuly nejvýše 3 roky od data jejich absolvování. V případě předmětů,
          které student absolvoval podle čl. 9 odst. 4 SZŘ, mohou být studentovi uznané též studijní
          povinnosti klasifikované dle čl. 10 odst. 2 písm. c) SZŘ.
     3.   Ze studia, které bylo ukončeno podle § 56 odst. 1 písm. g) nebo h) Zákona o vysokých školách,
          se studijní povinnosti neuznávají.
     4.   V případě žádosti o uznání studijních povinností z předchozího či souběžného studia na VŠE
          student uvede seznam identů a názvů studijních povinností.
     5.   V případě žádosti o uznání studijních povinností absolvovaných na jiné vysoké škole student
          podává žádost pro každou studijní povinnost zvlášť. Student v žádosti uvede všechny
          požadované informace a dále v příloze dodá buď internetový odkaz na sylabus studijní
          povinnosti na vysoké škole, na níž studijní povinnost absolvoval, nebo přímo sylabus studijní
          povinnosti. V žádosti student doloží výpis studijních výsledků digitálně podepsaný studijním
          oddělením, které jej vydalo, nebo výpis studijních výsledků konvertovaný z listinné do
          elektronické podoby1.
     6.   K žádosti o uznání studijní povinnosti se zpravidla vyjadřuje garant studijní povinnosti.
     7.   Při souběžném magisterském studiu je student povinen v každém studijním programu
          studovat jinou vedlejší specializaci.

                                                   Část třetí

                  STUDIUM ANGLIČTINY V BAKALÁŘSKÝCH STUDIJNÍCH PROGRAMECH

                                                   Čl. 4

      1. Student musí složit zkoušku z předmětu 2AJ212 (Angličtina pro ekonomická studia 2), která je
         nutnou podmínkou absolvování angličtiny na fakultě.
      2. V případě, že student úspěšně absolvoval kurz 2AJ212 zakončený zkouškou, nemůže následně
         absolvovat kurz s nižší úrovní.
      3. Student, který nastoupil ke studiu v zimním semestru 2022/2023 a dříve, který úspěšně
         absolvoval kurz 2AJ212 a nezískal 9 kreditů studiem kurzů angličtiny nižší úrovně, musí
         zbývající kredity do počtu 9 získat absolvováním:
             a. jiného kurzu angličtiny s identem vyšším, než je 2AJ212,
             b. volitelných předmětů programu v angličtině,
             c. volitelných předmětů garantovaných fakultou v angličtině nebo
             d. předmětů v rámci svého zahraničního studijního pobytu.
      4. Student, který nastoupil ke studiu od zimního semestru 2023/2024 a později, který úspěšně
         absolvoval kurz 2AJ212 a nezískal 3 kredity studiem kurzu angličtiny s nižší úrovní, musí tyto
         kredity získat absolvováním:
             a. volitelného předmětu programu v angličtině,
             b. volitelného předmětu garantovaného fakultou v angličtině nebo
             c. předmětů v rámci svého zahraničního studijního pobytu.
      5. Tento článek se nevztahuje na studenty studijního programu Data Analytics.

1
- https://ci.vse.cz/podpora/postupy/konverze-dokumentu-2/konverze-do-elektronicke-podoby/
                                        Část čtvrtá

     ZAŘAZENÍ STUDENTŮ DO SPECIALIZACÍ STUDIJNÍCH PROGRAMŮ SE SPECIALIZACÍ

                          MATEMATICKÉ METODY V EKONOMII

                                           Čl. 5

                                   Základní ustanovení

1. Zařazení studenta programu do specializace probíhá na základě studentem stanovených
   preferencí jednotlivých specializací po konci zkouškového období druhého semestru studia. Do
   počtu semestrů se zpravidla nezapočítávají semestry, ve kterých měl student přerušené
   studium.
2. Preference student uvádí v InSIS či jiným způsobem stanoveným fakultou do konce
   zkouškového období druhého semestru studia stanoveného harmonogramem akademického
   roku VŠE.
3. Na jednu specializaci může být přijato maximálně 40 % studentů programu z těch, kteří si
   v termínu stanoveném v odstavci 2 mohou specializaci vybrat. Dále budou do dané
   specializace přijati všichni studenti, kteří dosáhnou stejných hodnot kritérií stanovených
   v odstavcích 4 a 5 jako student, který byl do specializace přijat z posledního místa.
4. Kritériem zařazení do specializace je studentem stanovená preference specializace a dále
   průměrný prospěch studenta vymezený v čl. 6. Přednost při zařazení do preferované
   specializace má student s lepším průměrným prospěchem. V případě, že student nemůže být
   z kapacitních důvodů přijat do preferované specializace, je zařazen do další jím vybrané
   specializace, v rámci níž je ještě volná kapacita pro výběr.
5. V případě, že student nesplnil podmínky pro výpočet průměrného prospěchu podle čl. 6, je
   zařazen v pořadí studentů vybraných specializací za studenty s vypočteným průměrným
   prospěchem, a to podle počtu získaných kontrolních kreditů.
6. Pokud student neuvede preference specializací v termínu stanoveném v odstavci 2, rozhodne
   o jeho zařazení do specializace garant studijního programu.
7. O zařazení do specializace rozhodne garant studijního programu do 30 dnů od konce termínu
   zadávání preferencí stanoveného v odstavci 2 a oznámí jej studentovi prostřednictvím InSIS.
   Zařazení do specializace je pro studenta závazné a nelze je měnit.

                                           Čl. 6

                                    Průměrný prospěch

1. Průměrný prospěch studenta programu je vypočítán z povinných předmětů garantovaných
   fakultou, které má student dle studijního plánu povinně absolvovat v prvních dvou semestrech
   studia. Jedná se o předměty s identy 4DM201, 4EK310, 4ES402, 4IZ102, 4MM101, 4MM103,
   4ST101 a 4ST110.
2. Pro výpočet průměrného prospěchu musí mít student získaných alespoň 36 z celkových 42
   kreditů z předmětů uvedených v odstavci 1. Průměrný prospěch je pak vypočítán dle čl. 3 písm.
   f) SZŘ ze všech předmětů uvedených v odstavci 1, které student (úspěšně či neúspěšně)
   absolvoval.
                              INFORMAČNÍ SYSTÉMY A TECHNOLOGIE

                                                 Čl. 7

    1. Student programu si specializaci vybírá v rámci přijímacího řízení ke studiu ve studijním
       programu.
    2. Od akademického roku 2021/2022 je maximální počet studentů přijímaných ke studiu
       v jednotlivých specializacích omezen a je určen ve vyhlášení přijímacího řízení pro příslušný
       akademický rok.

                                    ECONOMIC DATA ANALYSIS

                                                 Čl. 8

    1. Student programu si specializaci vybírá do konce sedmého týdne prvního semestru studia.
    2. Výběr specializace student oznamuje garantovi studijního programu způsobem uvedeným v čl.
       2.

                              INFORMATION SYSTEMS MANAGEMENT

                                                Čl. 8a

Student programu si specializaci vybírá v rámci přijímacího řízení ke studiu ve studijním programu.

                     APLIKOVANÁ DATOVÁ ANALYTIKA A UMĚLÁ INTELIGENCE

                                                Čl. 8b

    1. Student programu si specializaci vybírá do konce jedenáctého týdne prvního semestru studia.
    2. Výběr specializace student oznamuje garantovi studijního programu způsobem uvedeným v čl.
       2.

                                              Část pátá

                                         ZÁVĚREČNÁ PRÁCE

                                                 Čl. 9

                                            Zadání práce

   1.   Závěrečnými pracemi ve smyslu tohoto Opatření jsou bakalářské a diplomové práce.
   2.   Závěrečná práce může být zpracována pouze na katedře, jejímž členem je garant studijního
        programu (resp. specializace, pokud je na ně program členěn) studenta (dále „garantující
        katedra“). Garant studijního programu (resp. specializace, pokud je na ně program členěn)
        může při schvalování zadání pověřit vedením závěrečné práce pracovníka jiné katedry, a to se
        souhlasem vedoucího této katedry, který zadání závěrečné práce taktéž schvaluje.
3.  Vedoucí garantující katedry může na žádost vedoucího práce jmenovat konzultanta závěrečné
    práce.
4. Vedoucí katedry schvaluje témata a vedoucí jednotlivých závěrečných prací. Vedoucí katedry
    může tuto pravomoc přenést na jiného pracovníka katedry.
5. Student si vybírá téma bakalářské práce nejpozději do konce zkouškového období semestru
    předcházejícího semestru, v němž bude student práci obhajovat.
6. Student si vybírá téma diplomové práce do konce sedmého týdne semestru, ve kterém má
    zapsán diplomový seminář (resp. projekt diplomové práce), případně druhý diplomový
    seminář, jsou-li součástí akreditace studijního programu diplomové semináře dva Student
    studijního programu, jehož studijní plán neobsahuje diplomový seminář (resp. projekt
    diplomové práce), si vybírá téma diplomové práce nejpozději do konce sedmého týdne třetího
    semestru studia.
7. Téma závěrečné práce si student vybírá s ohledem na obsah povinných předmětů studovaného
    programu (resp. specializace, pokud je na ně program členěn).
8. Vyplnění zadání závěrečné práce probíhá prostřednictvím InSIS ve spolupráci vedoucího práce
    a studenta.
9. Vedoucí závěrečné práce bezodkladně po domluvě o tématu studentovy závěrečné práce vloží
    zadání práce do InSIS. Po vložení zadání závěreční práce do InSIS musí dané zadání schválit
    student. Vedoucí garantující katedry může upravit postup pro zadávání závěrečné práce.
10. Změnu tématu či vedoucího práce lze povolit jen výjimečně, a to po souhlasu vedoucího
    garantující katedry.
11. Student během zpracování závěrečné práce spolupracuje s vedoucím práce, dle jeho pokynů
    předkládá zpracované části práce a jím stanovenou formou je průběžně konzultuje.

                                            Čl. 10

                                    Zrušení zadání práce

1. Zadání závěrečné práce lze zrušit studentovi, který dlouhodobě nespolupracuje s vedoucím své
   závěrečné práce, nebo nevykazuje ve zpracování tématu dostatečný pokrok.
2. Návrh na zrušení zadání závěrečné práce podává vedoucí závěrečné práce vedoucímu katedry,
   jejíž pracovník závěrečnou práci vede. Pokud vedoucí katedry uzná důvody uvedené v návrhu,
   rozhodne o zrušení zadání závěrečné práce.
3. Před zrušením zadání závěrečné práce v InSIS zašle vedoucí katedry studentovi na školní
   emailovou adresu výzvu, aby se ve lhůtě 10 pracovních dnů vyjádřil k důvodům zrušení zadání
   závěrečné práce. V případě, že se student v této lhůtě nevyjádří nebo ve vyjádření nevyvrátí
   důvody pro zrušení zadání závěrečné práce, vedoucí katedry zadání v InSIS zruší. O zrušení
   zadání závěrečné práce vedoucí katedry informuje studenta na školní emailovou adresu.
4. Má-li student důvodné pochybnosti o tom, že rozhodnutí vedoucího katedry bylo v souladu se
   SZŘ nebo tímto Opatřením, může podat děkanovi fakulty do 5 pracovních dnů ode dne zrušení
   zadání v InSIS zdůvodněnou žádost o přezkoumání rozhodnutí vedoucího katedry způsobem
   uvedeným v čl. 2. Zjistí-li děkan fakulty, že rozhodnutí vedoucího katedry není v souladu se SZŘ
   nebo tímto Opatřením, rozhodnutí vedoucího katedry zruší; v opačném případě rozhodnutí
   vedoucího katedry potvrdí. Rozhodnutí děkana fakulty je konečné.
5. Zadání závěrečné práce lze též zrušit na základě odůvodněné žádosti studenta podané
   způsobem uvedeným v čl. 2. O žádosti rozhoduje vedoucí katedry, jejíž pracovník závěrečnou
   práci vede.

                                           Čl. 11

                                     Náležitosti práce

1. Závěrečná práce je zpracována v českém, slovenském nebo anglickém jazyce.
2. Závěrečná práce obsahuje popis sledovaného problému, stanovení cílů práce, charakteristiku
   použitých metod a odborný rozbor sledovaného problému s jasně formulovanými vlastními
   závěry.
3. V závěrečné práci musí být odlišeny vlastní poznatky a hodnocení od převzatých myšlenek a
   údajů. Všechny citace musí být řádně označeny a uvedeny v seznamu použité literatury.
4. K závěrečné práci student zpracovává tzv. autoreferát v rozsahu 2 až 3 stran v případě
   bakalářské práce a 4 až 5 stran v případě diplomové práce. Autoreferát shrnuje cíl práce,
   použité metody, dosažené výsledky a vlastní přínos studenta. Student vkládá autoreferát do
   odevzdávárny předmětu státní závěrečné zkoušky v InSIS. Ustanovení tohoto odstavce se
   použijí pouze pro studenty skládající státní závěrečnou zkoušku dle čl. 16.
5. Studentům fakulty jsou pro účely psaní závěrečných prací na intranetu zpřístupněny následující
   dokumenty:
       a. Doporučení pro tvorbu závěrečných prací na FIS
       b. Závazná šablona závěrečné práce (Word, LaTeX)
       c. Závazná šablona autoreferátu (Word, LaTeX)

                                           Čl. 12

                                     Odevzdání práce

1. Student odevzdává závěrečnou práci elektronicky prostřednictvím InSIS.
2. Téma odevzdávané práce musí být identické s tématem uvedeným v zadání závěrečné práce.
   V případě, že tomu tak není, nelze závěrečnou práci odevzdat. Tuto skutečnost kontroluje
   příslušná katedra při odevzdání práce.
3. Pokud není v InSIS potvrzeno korektní vložení závěrečné práce, katedra ji nepovažuje za
   odevzdanou.
4. Nejzazší termíny odevzdání závěrečné práce a přihlášení se k obhajobě závěrečné práce na
   fakultě jsou uvedeny v čl. 17.
                                          Čl. 13

                                Kontrola originality práce

1. V době mezi odevzdáním a obhajobou probíhá u všech závěrečných prací kontrola originality
   závěrečné práce antiplagiátorským softwarem, jejíž okomentovaný výsledek je součástí
   posudku vedoucího závěrečné práce.
2. V případě, že při kontrole antiplagiátorským softwarem vzniklo podezření z plagiátorství, je
   vedoucí práce povinen shodu se zdroji podrobně prověřit. Při potvrzeném podezření z
   plagiátorství tuto skutečnost konstatuje v posudku.
3. Odhalení plagiátu je důvodem pro neobhájení závěrečné práce, o kterém rozhoduje komise
   pro obhajobu závěrečné práce, a pro podání podnětu pro zahájení disciplinárního řízení.
   Podnět pro zahájení disciplinárního řízení podává předseda komise pro obhajobu závěrečné
   práce bez zbytečného odkladu.

                                          Čl. 14

                                     Obhajoba práce

1. Obhajoba závěrečná práce se koná na katedře, jejímž členem je garant studijního programu
   (resp. specializace, pokud je na ně program členěn).
2. Na odevzdanou práci jsou vyhotoveny posudky vedoucím práce a oponentem práce. Oponenta
   závěrečné práce navrhuje vedoucí práce. Oponenta schvaluje vedoucí katedry, jejímž členem
   je vedoucí práce.
3. Posudky jsou vyhotoveny do šablony zpřístupněné v InSIS.

                                        Část šestá

                              STÁTNÍ ZÁVĚREČNÁ ZKOUŠKA

                                          Čl. 15

                                          zrušen

                                          Čl. 16

1. Státní závěrečná zkouška představuje komplexní prověření znalostí v rozsahu studovaného
   studijního programu. Obsah státní závěrečné zkoušky je dán akreditací studijního programu.
2. Podmínkou pro skládání státní závěrečné zkoušky je zpracování závěrečné práce a její řádné
   odevzdání a získání všech kreditů ze studijních povinností ve struktuře předepsané studijním
   plánem podle akreditace s výjimkou kreditů za státní závěrečnou zkoušku.
3. Státní závěrečná zkouška vždy začíná obhajobou závěrečné práce, na kterou navazuje ústní
   část prověřující znalosti studenta ze studijního programu.
4. Zkušební komise je alespoň tříčlenná. Vedoucí bakalářské práce může být členem zkušební
   komise, ve výjimečných případech může být předsedou zkušební komise. Vedoucí diplomové
   práce může být ve výjimečných případech členem zkušební komise.
5. Vedoucí i oponent závěrečné práce se zpravidla účastní státní závěrečné zkoušky.
                                        Část sedmá

TERMÍNY ODEVZDÁVÁNÍ ZÁVĚREČNÝCH PRACÍ A PŘIHLAŠOVÁNÍ KE STÁTNÍM ZÁVĚREČNÝM
                      ZKOUŠKÁM A JEJÍM DÍLČÍM ČÁSTEM

                                           Čl. 17

1. Nejzazší termíny odevzdání závěrečné práce a autoreferátu dle čl. 11 odst. 4 jsou:
        a. pondělí 13. týdne výuky ve 12:00 pro bakalářské práce,
        b. pondělí 12. týdne výuky ve 12:00 pro diplomové práce,
        c. poslední čtvrtek v červnu ve 12:00 pro bakalářské a diplomové práce předkládané ke
            státní závěrečné zkoušce probíhající v srpnu až listopadu,
        d. čtrnáctý den po termínu stanoveném dle písmene a) až c) pro odevzdání autoreferátu
            k bakalářské nebo diplomové práci.
2. Studenti bakalářského studia se na státní závěrečnou zkoušku, konanou ve zkouškovém období
   přihlašují nejpozději v termínu odstavce 1 písm. a).
3. Studenti magisterského studia se na státní závěrečnou zkoušku, konanou ve zkouškovém
   období přihlašují nejpozději v termínu odstavce 1 písm. b).
4. Na státní závěrečnou zkoušku, konanou v srpnu až listopadu se studenti přihlašují nejpozději v
   termínu dle odstavce 1 písm. c).
5. Na státní závěrečnou zkoušku, konanou v jiném období se student přihlašuje v termínu
   stanoveném vedoucím garantující katedry.
6. Student studijního programu Aplikovaná informatika a student studijního programu Data
   Analytics se může na státní závěrečnou zkoušku konanou v srpnu či září přihlásit pouze
   v případě, že státní závěrečnou zkoušku opakuje.
7. Student může v odůvodněných případech požádat o výjimku z ustanovení odstavce 6, a to
   způsobem uvedeným v čl. 2 nejpozději týden před termínem stanoveným dle odstavce 1 písm.
   a). O takové žádosti rozhoduje garant studijního programu.
8. Student, který nevykonal úspěšně státní závěrečnou zkoušku konanou v květnu nebo červnu a
   přihlašuje se na státní závěrečnou zkoušku konanou v srpnu až listopadu téhož roku, nemůže
   předložit jinou závěrečnou práci, než kterou předložil k neúspěšnému pokusu; na takovou práci
   se nezpracovávají nové posudky.

                                        Část osmá

                        PŘECHODNÁ A ZÁVĚREČNÁ USTANOVENÍ

                                           Čl. 18

1. Zrušují se Opatření děkana č. 2/2002, 8/2005, 8/2011, 2/2015, 04/2018, 05/2018, 06/2018,
   07/2018, 09/2018, 10/2018, 03/2019.
2. Zrušují se Vyhlášky děkana č. 1/2011, 2/2011, 1/2015.
3. Toto opatření nabývá platnosti 21. 8. 2018 a účinnosti 1. 9. 2018.

                                                                  prof. Ing. Jakub Fischer, Ph.D.
                                                                               děkan
                                                               List změn
Číslo změny   Strana změny     Část předpisu                                     Text změny                                        Platnost od
                                               Oponenta závěrečné práce navrhuje vedoucí práce. Oponenta schvaluje
1             5              čl. 13, odst. 2                                                                                     12. 11. 2018
                                               vedoucí katedry, jejímž členem je vedoucí práce.
                                               Student bakalářského studia žádá o uznání studijních povinností do konce
2             2              čl. 5, odst. 2                                                                                      5. 3. 2019
                                               druhého týdne výuky prvního semestru studia.
                                               Odstranění původního odst. 2 ve znění: Žádosti o uznání studijních povinností
3             2              čl. 5                                                                                               5. 3. 2019
                                               se vyřizují neprodleně po začátku semestru.
                                               Studenti studijního oboru Aplikovaná informatika, Podniková informatika a
                                               studijního oboru Information Systems Management mohou zpracovávat
                                               závěrečnou práci na katedře informačních technologií, katedře informačního a
                                               znalostního inženýrství nebo na katedře systémové analýzy. Studenti studijního
4             3              čl. 9, odst. 3    oboru Quantitative Economic Analysis mohou zpracovávat závěrečnou práci na        5. 3. 2019
                                               katedře demografie, katedře ekonometrie, katedře ekonomické statistiky nebo
                                               na katedře statistiky a pravděpodobnosti. Ustanovení odstavce 2 se v těchto
                                               případech nepoužijí.
                                               Vedoucí katedry schvaluje témata a vedoucí jednotlivých závěrečných prací.
                                               V době mezi odevzdáním a obhajobou probíhá u všech závěrečných prací
5             5              čl. 12 odst. 1    kontrola originality závěrečné práce antiplagiátorským softwarem, jejíž           5. 3. 2019
                                               okomentovaný výsledek je součástí posudku vedoucího závěrečné práce.
                                               S výjimkou případů uvedených v odstavci 4 se studenti přihlašují:
                                                   a. na státní zkoušku ze studijního programu nejpozději v termínu dle čl. 11
                                                        odst. 5 písm. a),
6             5              čl. 14, odst. 3                                                                                     5. 3. 2019
                                                   b. na státní zkoušku z hlavní specializace nejpozději v termínu dle čl. 11
                                                        odst. 5 písm. b).

                                               Na státní zkoušku ze studijního programu a státní zkoušku z hlavní specializace,
7             6              čl. 14, odst. 4                                                                                    5. 3. 2019
                                               které se konají v srpnu či září, se student přihlašuje do 30. června.
                                               a. Nejzazší termíny odevzdání závěrečné práce a přihlášení se k obhajobě
8             4              čl. 11, odst. 5      závěrečné práce na fakultě jsou: pondělí 13. týdne výuky pro bakalářské 17. 4. 2019
                                                  práce,
                                   b. pondělí 12. týdne výuky pro diplomové práce,
                                   c. poslední čtvrtek v červnu pro obhajoby bakalářských prací probíhající v srpnu
                                       a září a pro obhajoby diplomových prací probíhající v srpnu až říjnu.

                                 1. Studenti se přihlašují:
                                    a. na státní zkoušku ze studijního programu konanou ve zkouškovém období
                                         nejpozději v termínu dle čl. 11 odst. 5 písm. a),
                                    b. na státní zkoušku z hlavní specializace konanou ve zkouškovém období
                                         nejpozději v termínu dle čl. 11 odst. 5 písm. b),
                                    c. na státní zkoušku ze studijního programu konanou v srpnu či září a na státní
                                         zkoušku z hlavní specializace konanou v srpnu až říjnu nejpozději v termínu
                                         dle čl. 11 odst. 5 písm. c).
9    5     čl. 14                 2. Na státní zkoušku konanou v jiném období se student přihlašuje v termínu          17. 4. 2019
                                     stanoveném garantující katedrou.
                                  3. Na část státní závěrečné zkoušky konané v srpnu či září se může přihlásit pouze
                                     ten student oboru Aplikovaná informatika, který státní zkoušku ze studijního
                                     programu nebo obhajobu bakalářské práce opakuje.
                                  4. Student může v odůvodněných případech požádat o výjimku z ustanovení
                                  odst. 3, a to způsobem uvedeným v čl. 3 nejpozději týden před termínem
                                  stanoveným dle čl. 11 odst. 5 písm. a). O takové žádosti rozhoduje garant
                                  studijního oboru.
                                  Vedoucí garantující katedry může na žádost vedoucího práce jmenovat
10   3     čl. 9, odst. 4                                                                                              10. 7. 2019
                                  konzultanta závěrečné práce.
11   4     čl. 9a                 Zrušení zadání práce (text celého článku)                                            2. 12. 2019
12   1     čl. 3                  Oprava e-žádosti informačního systému na kontaktní centrum                           6.4. 2020
13   3     čl. 9, odst. 7         Změna termínu zadání tématu a zadání DP do InSIS.                                    6.4. 2020
                                  Přechod na odevzdávání pouze elektronické verze, vypuštění odst. 2 a následné
14   5     čl. 11                                                                                                      15.6.2020
                                  přečíslování odstavců daného článku.
15   6     čl.14                  Přečíslování odkazů na odstavce z článku 11 v důsledku změny opatření č. 14.         15.6.2020
                                  Odstranění odstavce: Žádosti o přidání kreditů se vyřizují neprodleně po začátku
16   2     čl. 4                                                                                                       27.7.2020
                                  semestru.
17   3     Část 3                 Upravení podmínek pro přestupy – program, specializace, obor                         27.7.2020
18   3-4   čl. 9 odst. 2, 3, 8    Upravení podmínek pro program, obor, specializaci                                    27.7.2020
19   6   čl. 14, odst. 3 a 4   Upravení podmínek pro obor a program Aplikovaná informatika                     27.7.2020
20   7   Část šestá            Změna názvu části a doplnění odstavce 4.                                        23.9.2020
21                             Přečíslování celého opatření.                                                   20.9.2021
22   1   čl. 1                 Přejmenování článku, zobecnění potvrzení.                                       20.9.2021
23   1   Původní čl. 2         Zrušen (omluvenky)                                                              20.9.2021
24   1   čl. 2, odst. 1        Podávání žádostí – doplnění odst. 1                                             20.9.2021
25   1   Čl. 3                 Původní články 5 až 7 změněny do jednoho, více odkazování na SZŘ.               20.9.2021
                               Nově zařazena z původního Opatření děkana 09/2018 a zároveň upravena v odst.
26   2   Část třetí                                                                                            20.9.2021
                               3, původní odst. 1 a 2 zrušeny. Nově zařazen odst. 4.
27   2   Část čtvrtá           Nově zařazena z původního Opatření děkana 03/2019.                              20.9.2021
28       Původní část třetí    Zrušena (podmínky pro přestupy)                                                 20.9.2021
                               Doplněn odst. 2, upraven odst. 3, 5 a 8, zrušeny původní odstavce 6, 13 a 14.
29   4   čl. 9                                                                                                 20.9.2021
                               Nově zařazeny odstavce 6 a 7.
30   5   čl. 10                Doplněn odst. 5                                                                 20.9.2021
31   5   čl. 11                Doplněn odst. 4 a odst 6 písm. d)                                               20.9.2021
32   6   čl. 14, odst. 1       Doplnění, kde se práce obhajuje.                                                20.9.2021
33   7   Část šestá            Zcela nově vložena.                                                             20.9.2021
34   8   Část sedmá            Významně změněna a upravena.                                                    20.9.2021
35   8   čl. 18, odst. 4       Zrušen                                                                          20.9.2021
36   2   čl.3, odst. 7         Přidání odst. 7                                                                 18.3.2022
37   4   čl. 9, odst. 2        Změna schvalování psaní závěrečné práce na jiné než garantující katedře.        22.9.2022
                               Původní znění odstavce 3 smazáno – výčet kateder, kde mohou studenti
38   4   čl. 9, odst. 3                                                                                        22.9.2022
                               vybraných programů/obor/specializací zpracovávat závěrečné práce
39   5   čl.9, odst. 9         Nutnost schválit zadání ze strany studenta.                                     22.9.2022
40   5   čl.11, odst. 4        Způsob odevzdání autoreferátu.                                                  10.10.2022
41   8   čl.17, odst. 1        Dodání písmene d) týkající se termínu odevzdání autoreferátu.                   10.10.2022
42   2   čl. 4                 Upraveno studium anglického jazyka podle roku nástupu do studia.                1.9.2023
43   4   čl. 8a                Přidání článku k rozdělení studentů programu ISM do specializací.               1.9.2023
44   5   čl. 9, odst. 6        Upravení výběru tématu diplomové práce.                                         1.9.2023
45   8   čl. 17, odst. 1       Upřesnění času odevzdání závěrečných prací.                                     1.9.2023
46   8   čl. 17                Přidání odstavce 8.                                                             5.10.2023
47   1     čl. 1                 Smazání jazyka pro potvrzení z firem a úřadů.                                       23.2.2024
                                 Přidání článku s rozdělením do specializací u programu Aplikovaná datová
48   4     čl. 8b                                                                                                    23.2.2024
                                 analytika a umělá inteligence.
                                 Přidání podmínky pro státní závěrečné zkoušky studentů programu Data
49   8     čl. 17, odst. 6                                                                                           23.2.2024
                                 Analytics.
                                 Informování studentů studijních programů členěných na obory o termínech
50   9     čl. 18, odst. 4                                                                                           1.7.2024
                                 státní závěrečné zkoušky a odevzdávání závěrečných prací.
51   6     čl. 11, odst. 5 a 6   Úprava náležitostí závěrečné práce, rozsahu práce a šablon                          1.7.2024
           čl. 4, odst. 3,       Smazání „oborově volitelných předmětů“.
52   2                                                                                                               28.1.2025
           písm. b
53   4-5   čl. 9                 Smazání všech výskytů slova „obor“.                                                 28.1.2025
54   7     čl. 14                Smazání všech výskytů slova „obor“.                                                 28.1.2025
                                 Zrušen článek 15, jeho první odstavec přesunut jako první odstavec článku 16 a
55   7     čl. 15 a 16                                                                                               28.1.2025
                                 následné smazání všech výskytů slova „obor“.
                                 Smazání všech výskytů „dílčí části“ a „obor“, neboť již nejsou rozdělené státnice
56   8     čl. 17                                                                                                    28.1.2025
                                 a studijní obory.
                                 Smazán odstavec 4, který reflektoval informovanost o státních závěrečných
57   8     čl. 18                                                                                                    28.1.2025
                                 zkouškách studentů oborů.
